---
layout: page
title: Pakketten
permalink: /pakketten/
---



# Pakketten / Kisten ?



## Pakket 1: La Bouteille

​	Het Boteille pakket is ingericht om u en uw gasten kennis te laten maken met heerlijke, instapwijnen. Mooie wijnen die voor een normaal bedrag in de wijnwinkel te krijgen zijn. U proeft 6 wijnen per persoon en u kunt op informele basis met elkaar over de smaak, het verhaal en uw eigen week praten. Wanneer u toe bent aan de volgende wijn komt u naar de proeftafel en ontvangt u uw volgende wijn, op ieders eigen tempo. Dit pakket raden wij aan voor groepen waar ook een aantal niet-wijndrinkers bij zitten, door de informele sfeer proeft iedereen op zijn of haar eigen manier en zoals de fransen zouden zeggen: une ambiance détendue. Uiteraard is hier thema bespreekbaar (denk aan proeven per land, streek, smaak, methode, of soort).



## Pakket 2: Magnum

​	Het Magnum pakket is bedoelt voor de mensen die het leuk vinden om wijnen te proeven die iets specialer en gecompliceerder worden. We duiken hier de kelder in om met een mooie selectie wijnen te voorschijn te komen. Net als bij de het voorgaande pakket komt u geheel op eigen initiatief naar de proeftafel om ons voor ú geselecteerde wijnen te proeven. We volgen altijd een mooie route zodat zo min mogelijk smaken met elkaar in conflict komen. Bij het magnum pakket nemen wij ook wat droog brood en crackers mee om uw smaak-pallet tussendoor goed te kunnen neutraliseren. Dit pakket raden wij aan voor mensen die een goed glas wijn kunnen waarderen en graag de mooiere wijnen (en verhalen) van de wereld willen proeven. Uiteraard is hier thema bespreekbaar (denk aan proeven per land, streek, smaak, methode, of soort).



## Pakket 3: Jéroboam

​	Het Jéroboam pakket is een absolute ervaring, we gaan naar de wijnen die wij speciaal voor u achter slot en grendel onder de allerbeste omstandigheden opgeslagen hebben. De wijnen die wij hier bewaren zijn van unieke en superieure kwaliteit. Elke wijnmaker heeft één wijn waar hij of zij het meest trots op is. Deze wijnen vertellen hét verhaal, en zijn dé kroon op het werk van de wijnmaker. Dit is het glas dat u  u de wereld even doet vergeten. Vergist u zich vooral niet, deze liefde proeft u. In het Jéroboam pakket nemen wij een gast- heer/dame mee die bij de wijnen bijpassende hapjes serveert. De proeftafel blijft op eigen tempo bereikbaar voor u en uw gasten maar wij selecteren met diverse worst, kaas, en delicatesse specialisten de beste bijpassende hapjes voor u, dit gebeurd uiteraard in overeenstemming. Dit pakket raden wij aan voor de mensen die even heerlijk in de watten gelegd willen worden. Uiteraard is hier thema bespreekbaar (denk aan proeven per land, streek, smaak, methode, of soort).
